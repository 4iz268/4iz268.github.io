---
layout: page
title:  "Požadavky na závěrečnou webovou aplikaci"
---

# Webová aplikace v JavaScriptu

Pro úspěšné splnění požadavku je potřeba vytvořit webovou aplikaci
napsanou čistě v JavaScriptu:

* Aplikace bude vhodným způsobem využívat AJAX.

* V případech, kdy to bude vhodné, bude aplikace ctít obvyklé webové
  zvyklosti -- například funkční historie prohlížeče či uchovávání
  stavu v adrese URL.

* Aplikace poběží na serveru přístupném ze sítě Internet a zároveň
  odevzdáváte zdrojové soubory celé aplikace.

* Pro samotné umístění aplikace lze využít školení server eso.vse.cz
  nebo jakýkoliv jiný.

* Aplikaci je nutné *obhájit před cvičícím* na termínu dle přihlášení
  v ISISu.

* Zadání aplikace vám dopředu musí schválit cvičící -- konkrétní
  způsob schválení zadání vám sdělí cvičící (email/osobní/ISIS).

* Stačí, když aplikace bude fungovat v nejnovějších prohlížečích.

* Při psaní aplikace si můžete práci usnadnit pomocí existujících
  JavaScriptových knihoven/frameworků, např. jQuery. 

## Příklady zadání aplikací

Pro vaši práci si musíte sami vymyslet zadání, které vám schválí
cvičící. Níže se pro inspiraci můžete podívat, jaké druhy aplikací lze
psát.

* Napište aplikaci, která umožní uživateli nahrát do prohlížeče trasu
  uloženou ve formátu GPX a následni ji vykreslete na mapovém
  podkladu. Umožněte obvyklé operace jako posun a zoomování mapy,
  spočítání délky trasy, vykreslení výškového profilu, atd. 

* Napište aplikaci pro plánování výletů. Aplikace zobrazí mapu, do ní
  půjde přidávat vlastní body a k nim zapisovat poznámky. Poznámky se
  uloží do uložiště prohlížeče nebo na nějaké cloudové úložiště jako
  Google Drive.

* Napište aplikaci, která umožní snadné odesílání příspěvků do
  několika sociálních sítí najednou.

* Napište aplikaci pro zobrazování příspěvků ze sociálních
  sítí. Nabízí se mnoho variant -- například nějaké zajímavé zobrazení
  příspěvků od přátel, zobrazování příspěvků s určitým #hastagem atp.

* Napište aplikaci, která bude sloužit jako rozhraní pro práci s
  nějakou databází a bude nabízet základní operace jako vkládání,
  prohlížení, mazání a úpravu dat. Z databází se samozřejmě nebude
  komunikovat napřímo, ale pomocí existujícího REST API.

* Napište aplikace, která vám umožní v off-line režimu psát emaily a
  po připojení k Internetu je automaticky odešle.

* Napište hru běžící v prohlížeči.

## Příklady veřejně dostupných API, která lze využít ve vašich aplikacích

* [Google Drive REST API](https://developers.google.com/drive/web/about-sdk)
* [Amazon S3 REST API](http://docs.aws.amazon.com/AmazonS3/latest/API/APIRest.html)
* [Flickr API](https://www.flickr.com/services/api/)
* [Twitter REST API](https://dev.twitter.com/rest/public)
* [Office 365 API](https://msdn.microsoft.com/en-us/office/office365/howto/rest-api-overview#sectionlanguagesides)
* [Přehled dalších API](https://www.programmableweb.com/apis/directory)
* [A ještě jeden přehled API](https://any-api.com/)
